---
title: "Che cos'è una cryptocurrency?"
description: "Una semplice spiegazione delle cryptocurrencies"
author: "Leonard Thiele"
slug: "cryptocurrencies"
published_at: 2017-07-20 15:00:00.000000Z
language: it
categories:
  - beginner
  - blockchain
  - cryptocurrencies
header_image: "/article/cryptocurrencies/header.png"
thumbnail_image: "/article/cryptocurrencies/thumbnail.jpg"
---
Le cryptocurrencies, come [Bitcoin](/en/article/bitcoin) o [Ethereum](/en/article/ethereum), stanno ottenendo sempre maggiore importanza, tanto che, ormai, quasi chiuque ne ha sentito parlare. Le cryptocurrencies sono nate dalla crisi degli attuali sistemi finanziari e offrono la possibilità di rivoluzionarli, creando valute con un corrispettivo valore nel reale.

#### Cryptocurrency

Si può considerare una cryptocurrency come una valuta digitale. La parola inglese "crypto" si riferisce alla crittografia, la scienza che si occupa del criptaggio delle informazioni. Si possono effettuare pagamenti tramite le cryptocurrencies, proprio come se si trattasse di una valuta tradizionale. Se si vuole comprare qualcosa e il rivenditore accetta questo tipo di denaro, allora si può semplicemente trasferire la somma richiesta sul suo account digitale.

#### Qual è la differenza rispetto alle valute tradizionali, tipo l'Euro?

Non esiste nessun istituto finanziario, nessuna parte terza che gestisca l'account e trasferisca il denaro. Con le cryptocurrencies, le "banche" siamo noi stessi, i nostri stessi computer distribuiti in tutto il mondo, i quali calcolano le nostre transazioni e ne conservano le tracce. La lista delle transazioni eseguite, chiamate solitamente [Blockchain](/en/article/blockchain), sono la più importante innovazione nel sistema delle cryptocurrencies.

![Bitcoin transactions](/article/cryptocurrencies/bitcoin-transactions.png)

#### Blockchain

Il [Blockchain](/en/article/blockchain) contiene tutte le transazioni effettuate, raggruppate in blocchi; un blocco è, dunque, un insieme di transazioni. Con [Bitcoin](/en/article/bitcoin), ad esempio, un blocco contiene 2400 transazioni. Ogni blocco contiene alcune informazioni aggiuntive, come l'"impronta digitale" del suo predecessore, in modo da garantire l'autenticità e la sicurezza del blocco. Una volta che lo spazio sul blocco è terminato, esso non può più essere modificato, perché la sua imponta digitale è irripetibile e unica, con una modifica cambierebbe. Ciò rende le transazioni mediante le criptocurrencies molto sicure.


![Blockchain easy](/article/cryptocurrencies/cryptocurrencies_block.png)

#### Il mio account

Come spiegato prima, le cryptocurrencies non hanno bisogno di un istituto finanziario, quindi, per gestirle, non è necessario possedere un conto di un istituto terzo. Questa è la ragione per cui molti trasferimenti mediante cryptocurrency sono completamente anonimi. L'unica cosa da fare è creare un proprio account personale.

Si può facilmente creare un nuovo account con i cosiddetti "wallets" (in italiano "portafoglio"), cioè un programma che consente all'utente di accedere alle proprie transazioni con la valuta da egli selezionata. Creando un account, il programma dà automaticamente vita a due chiavi: la prima è l'indirizzo pubblico, il quale può essere fornito per ricevere denaro, proprio come se fosse un numero di conto (ad esempio un IBAN). La seconda è la chiave segreta e personale, e non dovrebbe mai essere comunicata; infatti, possedendo la chiave privata, si diventa anche proprietari dell'account: più o meno lo stesso concetto che c'è dietro il PIN di un bancomat.

Se si vuole conoscere il saldo disponibile, si deve semplicemente controllare il proprio wallet; il programma scorrerà allora l'intera lista delle transazioni, calcolerà il saldo attuale e ne mostrerà il risultato.


#### Come si genera il denaro?

Facciamo un esempio: se l'Europa vuole produrre nuovi Euro, la Banca Centrale Europea può concordare una determinata somma e integrarla al corrente sistema finanziario senza nessun reale equivalente. Il flusso monetario delle banche sono da lungo tempo senza un reale controvalore. Con le cryptocurrencies non è così! Il denaro ha un valore diretto, ossia il lavoro di un computer, il cui tempo di calcolo conferisce un valore reale a ogni unità creata. Le nuove unità di cryptocurrency sono fornite a chiunque renda disponibile il proprio computer per calcolare nuovi blocchi e questo processo è chiamato ["mining"](/en/article/mining).

Molte cryptocurrencies, inoltre, hanno già dei limiti per quanto riguarda la massima somma circolabile; ad esempio, non possono essere trasferiti più di 21 milioni di [Bitcoin](/en/article/bitcoin).

Di conseguenza, è molto meno possibile che si verifichi una rapida svalutazione della moneta rispetto all'attuale sistema finanziario: ciò garantisce una grande stabilità.


#### Quando posso pagare con le cryptocurrencies?

Lo sviluppo del Bitcoin è iniziato nel 2008 ed è stato perfezionato molto da quel momento. Le cryptocurrencies stanno ricevendo sempre più attenzioni dai media e sempre più rilevanza nella vita di tutti i giorni. Non solo quotidianamente molti più rivenditori online scelgono di accettare le nuove valute, ma anche i negozi locali stanno iniziando ad approvarle come metodo di pagamento.